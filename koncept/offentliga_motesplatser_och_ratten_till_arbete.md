---
layout: global
title: offentliga mötesplatser och rätten till arbete
ref: offentliga_motesplatser_och_ratten_till_arbete
parent: utgangspunkter_och_perspektiv
category: koncept
---

I det samtida välfärdssamhället tillhandahålls eller subventioneras offentliga rum och platser där människor kan mötas, sitta en stund, promenera, engagera sig i utbildning och kulturell förkovran, utan att detta tillträde kräver en ekonomisk transaktion i direkt mening. Dessa rum och platser bildar en infrastruktur som främjar likvärdiga möjligheter till kunskap, kultur, fritid och rörlighet.
  
De offentliga platserna har potential att genom sin tillgänglighet skapa miljöer där många olika typer av människor känner sig välkomna. Idén om allmänna kontor föreslår att de möjligheter som tillhandahålls medborgarna genom skolor, bibliotek, kulturhus, allemansrätten osv. även bör omfatta de rumsliga och fysiska aspekterna av människors arbetsliv, givet den utveckling på arbetsmarknader och i arbetssätt som beskrivs ovan. I denna situation blir det relevant att applicera formuleringar om lika rätt till arbete och rättvisa arbetsvillkor:

> "Rätten till arbete innebär inte en ovillkorlig rätt till ett arbete, utan en skyldighet för staterna att vidta åtgärder som syftar till att avskaffa arbetslösheten. Alla människor har också rätt till gynnsamma och rättvisa arbetsvillkor, bland annat en ersättning som är skälig och tillräcklig för att ge familjen en godtagbar tillvaro, samt lika lön för lika arbete. Dessutom ska alla ha trygga och sunda arbetsförhållanden."* (2)

------------
(2) Se Rätten till arbete (www). Hämtad från regeringens webbplats om mänskliga rättigheter, http://www.manskligarattigheter.gov.se. Publicerat 17 april 2012. Hämtat 1 juni 2012.