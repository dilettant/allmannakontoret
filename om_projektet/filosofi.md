---
layout: global
title: filosofi
ref: filosofi
category: om_projektet
---

För att situera projektets ambitioner och drivkrafter, introducerar vi här ett antal grundläggande ideologiska ställningstaganden som ger näring åt arbetet med Allmänna kontoret-konceptet.

## kooperation {#kooperation}

Vi tror att kooperativa tillvägagångssätt och strategier kan leda till ett mer hållbart samhälle. Delning av tillgångar och kunskaper leder till en mer effektiv,  lustfylld och långsiktig användning av resurser. Kooperativa förhållningssätt har stor potential att odla deltagande, kunskapsutveckling och gemenskap. Allmänna kontoret är förankrat i ett förhållningssätt för samverkan och utbyte - av infrastruktur, metoder och kunskap.

##allmänning {#allmanning}

Vi menar att samhällelig infrastruktur som utgör en förutsättning för jämlikt och demokratiskt deltagande i samhället bör tillhandahållas av det offentliga. Integration och jämlikhet främjas när människor ges lika förutsättningar och möjligheter att röra sig, arbeta, mötas, tillgå information, vård och utbildning. Vi argumenterar därför för fler allmänningar, och för att jämlik tillgång till arbetsgemenskap och kunskap bör stödjas av det offentliga.

## mångfald {#mangfald}

För att möjliggöra en samhällelig mångfald behöver utrymme ges till många olika specifika typer av verksamheter och platser, snarare än att söka efter generiska format som ska passa "alla". Vi föreslår därför att Allmänna kontor – i dess olika former, strukturer och förhållningssätt – bör utgå från lokala och kontextspecifika behov, möjligheter och initiativ, samt drivas av olika typer av aktörer.

## open source {#open_source}

Allmänna kontoret är ett Open Source-initiativ. Detta innebär att alla idéer, metoder och material som produceras eller sammanställs under projektet, är tillgängligt för alla att använda – eftersom vi tror att delad kunskap kan främja samverkan och breda förändringsprocesser.

Det innebär också att alla kan bidra. Du kan skicka feedback om konceptet, ge tips om forskning som kan bidra till att utveckla idéerna, eller tipsa andra om materialet.

Projektets digitala verktyg, såsom denna webbplats, är byggda på öppen källkod och ligger på GitHub – men vi vill också främja och praktisera Open Source-filosofin bortom den digitala världen.