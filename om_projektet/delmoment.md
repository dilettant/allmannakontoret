---
layout: global
title: delmoment
ref: delmoment
category: om_projektet
---

Idén om Allmänna kontor har utvecklats i olika former och artikuleringar sedan 2006. Under 2011 formulerades och lanserades konceptet i form av ett långsiktigt utvecklingsprojekt.

I det här avsnittet kan du läsa mer om de projektformer, medarbetare, samarbetspartners och finansiärer som bidragit till projektets olika delmoment.

## delmoment 1 {#delmoment_1}

Allmänna kontoret, delmoment 1, initierades och drevs av Anders Jacobson och Johan Thelander, Dilettant AB. Möten hölls med ett antal aktörer inom kulturpolitik, offentlig förvaltning, stadsutveckling och arkitektur. Diskussioner fördes även i öppna sammanhang sås workshops och festivaler med konstnärer, entreprenörer, teoretiker och studenter. Den projektrapport som producerades under projektets första delmoment ligger till grund för det vidare arbetet med att utveckla konceptet.

Projekttid: 1 november 2011 – 1 juni 2012

Genomfört med stöd av
![Kulturbryggan](/assets/img/kb.png)

## delmoment 2 {#delmoment_2}

Den andra och nuvarande fasen syftar till att öppna upp processen och att praktiskt testa konceptet Allmänna kontoret. Den 30 oktober - 30 november 2012 kommer ett tillfälligt Allmänt kontor att vara öppet på Arkitekturmuseet i Stockholm. Du som kommer för att använda kontoret är välkommen att arbeta självständigt eller i grupp, studera, organisera föreläsningar, samtal, utbyta idéer, knyta kontakter osv.

Projektteamet består av Anders Jacobson, Myriam Mazzoni, Victor Saiz & Johan Thelander. Under hela perioden kommer teamet att fortsätta utveckla idén om allmänna kontor, tillsammans med inbjudna gäster och intresserade brukare. Från tre huvudteman - *arbete*, *hållbar utveckling* och *politiska dimensioner* - bjuder vi in politiker och tjänstepersoner, forskare, arkitekter, konstnärer och stadsplanerare samt företrädare för bibliotek och bostadsbolag, för att diskutera konceptets möjligheter och politiska bärkraft.

Allmänna kontoret, delmoment II, drivs av Dilettant AB i samarbete med Arkitekturmuseet, EU-projektet Special Issue, Offecct AB och Fabel Kommunikation AB, med ekonomiskt stöd av Europeiska Unionens kulturprogram, Kulturbryggan, Arkitekturmuseet och Stockholms Stads Kulturförvaltning.

Projektets andra delmoment utgör en del av EU-projektet [Special Issue](http://specialissue.eu), med partners i Frankrike, Serbien, Spanien och Turkiet. Projektet fokuserar på offentlighet och diskursiva praktiker inom konstsektorn, och koordineras av Les Laboratoires d'Aubervillier, Paris.

![samarbete](/assets/img/logos.png)