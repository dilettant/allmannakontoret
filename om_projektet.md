---
layout: global
title: om projektet
category: om_projektet
main: true
---

Allmänna kontoret är ett långsiktigt utvecklingsprojekt initierat av Dilettant AB. Projektet syftar till att artikulera en idé om öppna och kostnadsfria arbets- och mötesplatser, där allmänheten ges möjlighet att bedriva arbete och fortbildning. Fundamentet i idén om allmänna kontor handlar om att skapa kostnadsfria och demokratiskt tillgängliga strukturer för arbete, där människors tid och kompetenser kan delas och berika varandra.

Idén om allmänna kontor utgör ett infrastrukturellt förslag och en politisk vision som syftar till att möta upp nya behov på de arbetsmarknader som utgörs av en växande andel frilans- och hemarbete. Under flera delmoment avser vi utforska konceptets möjligheter och potentiella funktioner på en allt mer rörlig arbetsmarknad, samt inom stadsplanering och lokal utveckling, näringslivsutveckling och integration.

I den här sektionen kan du läsa mer om projektet och dess delmoment, samarbetspartners och finansiärer, samt några grundläggande ideologiska principer som projektet vilar på. För att gå djupare in i researcharbetet, besök koncept-sidorna.
